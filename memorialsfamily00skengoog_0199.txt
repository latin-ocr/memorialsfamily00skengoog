areanum ΝΟ. 11.

10.

Literae tuae, Vir Clarissime atque amplissime, mirum in modum me
oblectarunt, quod per eas intelligam mei apud Dominam tuam non
tantum conseruari memoriam verumetiam amicitiam obseruari ac coli
integram: qua in re saris quod humanitate tua atque candore insigni
dignam est: ego equidem quantum in me est lubentissime enitor ut
amicitia tua dignus reperiar, hoc enim me monent ac jubent amplis-
simae beneuolentiae tuae mihi praestitae testimonia, quae tenacissime
memoriae meae inherent, semperque dum viuam inhercbunt atque d. T*
obiunctissimum tenebunt Quod legum regni editionem te moliri ais,
Jubente rege; Majestati suae, regno, omnibusque quorum interest, gratulor
quod te virum amplissimum eique rei omnibus modis quam maxime
idoneum, tam doctrina quam facultate ac studio praestantem habeant, qui
id exequatur; tibi in hoc mugitanti, ut ex animo succedat exopto, ac
dolorem sane opus tam necessarium inopia chartae infectum iri Vellem
sanc, quantum possem, isti delectui opem ferre; attamen curn necin hac
regione aut chartae conficiatur, aut ea, qua opus est, quantitate, aut

qualitate, venalis extet, profiteri cogor me id officii non posse praestare
quemadmodum typographus tuus testabitur. Si alia quapiam in re d. T.
gratificari, potero, habebis me quarn obsequentissimum. Caeterum

ingentes ago gratias quod de statu regni isthuc quaedam mihi perscribere
volueris: Deum precor ut tam vobis quam nobis incolumem seruet
religionem et patriam. Nobis hic capto Caleto atque itidem Ardea-
tensibus, bellum grauius incumbit, Cardinalis archidux exercitum
victoria elatum ipse animosus in Flandriam eduxit, ostenda obsidionem
cogitarat, 'sed cum summa diligentia isti oppido et munitionibus et armoria,
et omnibus aliis rebus necessariis quantum fieri potest prouiderimus

videtur alio tendere, Hulstam scilieet aut Axeliam Flandriae, nobis ·

Zelandis admodum vicinis, ita quod maximi belli laboribus detinemur,
atque involvimur, non tam viribus nostris conlisi, quae sane Jam sint
exiguae (Gallia enim adhuc dum partem copiarum nostrarum habet,
turn etiam per classem Anglicanam alia pars non contemnenda abducta
est) quarn Dei armipotentis auxilio; Eum nobis precamur propitium,
atque etiam rogo ut te conseruet. Vale vir clarissime atque amplissime
meque ut facis amare perge. Middelburgo, 2 3² die Junij 1596.

T. D. addictissimus

Jacoaus varens.

 

